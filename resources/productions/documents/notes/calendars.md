আপনি খুব সহজে ইংরেজি তারিখ এবং সালের সাথে মিলিয়ে বাংলা সাল ও তারিখ বের করতে পারেন।প্রথমে ইংরেজী সন থেকে ৫৯৩ বিয়োগ করে বাংলা সন বের করে নিতে হবে।

নিয়ম-০১: যদি সালটি ১লা জানুয়ারি থেকে ১৩এপ্রিলের মধ্যে হয় তাহলে ইংরেজি সাল থেকে ৫৯৪ বিয়োগ করলেই বাংলা সন বের হবে। যেমন:

১৯৫২ সালের ২১ এ ফেব্রুয়ারি বাংলা কোন সন ছিল? নির্ণয়: ১৯৫২ — ৫৯৪ = ১৩৫৮ বঙ্গাব্দ।
১৯৭১ সালের ২৬ মার্চ বাংলা কোন সন ছিল? নির্ণয়: ১৯৭১ — ৫৯৪ = ১৩৭৭ বঙ্গাব্দ।

নিয়ম-০২: আর যদি সালটি ১৪ এপ্রিল থেকে বাকি মাস হলে ৫৯৩ বাদ দিলে বাংলা সন বের হবে। যেমন—
কাজী নজরুল ইসলামের জন্ম সাল ১৮৯৯ সালের ২৪ মে মাসে তাহলে তাঁর বাংলা জন্ম সন কত?

নির্ণয়:

১৮৯৯ — ৫৯৩ = ১৩০৬ বঙ্গাব্দ।
১৯৭১ সালে ১৬ ডিসেম্বর বাংলা কোন সন ছিল? নির্ণয়: ১৯৭১ — ৫৯৩ = ১৩৭৮ বঙ্গাব্দ।
১৯৭৫ সালের ১৫ আগস্ট বাংলা কোন সন ছিল? নির্ণয়: ১৯৭৫ — ৫৯৩ = ১৩৮২ বঙ্গাব্দ।
বাংলা ১লা বৈশাখ সব সময় ইংরেজী এপ্রিল মাসের ১৪ তারিখ থেকে শুরু হয় এবং বাংলায় অন্যান্য মাসগুলি পর্যায়ক্রমে ইংরেজি মাসের ১৩ থেকে ১৬ তারিখের মধ্যেই শুরু হয়ে থাকে। যেহেতু ইংরেজি মাসের ১৩-১৬ তারিখের মধ্যে বাংলা মাসগুলির ১ তারিখ শুরু হয়ে থাকে তাই নিচের কোডটি মনে রাখুন।কোডঃ ৪ ৫৫ ৬৬৬৬ ৫৫ ৪৩৫।এখানে বাংলার ১২ মাসের ১২টি কোড আছে পর্যায়ক্রমিকভাবে।

কোডটিতে ৪ মানে ইংরেজী মাসের ১৪ তারিখ, ৫ মানে ইংরেজী মাসের ১৫ তারিখ, ৬ মানে ইংরেজী মাসের ১৬ তারিখ এইভাবে যা বাংলা মাসগুলির ১ম তারিখ পর্যায়ক্রমে শুরু হওয়া নির্দেশ করে।উদহরণঃকাজী নজরুল ইসলামের জন্ম ১৮৯৯ সালের ২৫ মে।

এটাকে আমরা বাংলা সন-তারিখে রূপান্তরিত করবো।এখন, ১৮৯৯ থেকে ৫৯৩ বিয়োগ করলে পাই ১৩০৬, যা কাজী নজরুলের বাংলা জন্ম সাল নির্দেশ করে। এবার ২৫ মে থেকে বাংলা মাসের তারিখটি বের করবো।

এখন, আমাদের কোডের দিকে নজর দিই। কোডের ১ম অংকটি ৪, মানে এপ্রিল মাসের ১৪ তারিখ বা বাংলার ১ লা বৈশাখ। কোডের ২য় অংকটি ৫, মানে মে মাসের ১৫ তারিখ বা বাংলায় জ্যৈষ্ঠ মাসের ১লা তারিখ। এখন, ১৫মে থেকে ২৫মে মানে ১১ দিন। অর্থ্যাৎ ১৩০৬ সালের ১১ই জ্যৈষ্ঠ।

বাংলা তারিখ বের করার কোডটি হল ৪৫৫ ৬৬৬৬ ৫৫ ৪৩৫

শুধুমাত্র এই কোডটি মুখস্থ করার মাধ্যমে আপনি যেকোন ইংরেজী তারিখে বাংলা তারিখ বের করতে পারবেন।

---
source: Nirob Ahmed - SSC 21 Candidate

ইংরেজি সাল থেকে বাংলা সাল বের করার নিয়মঃ
প্রথম অর্ধেক -৬, শেষ অর্ধেক +৭

ঈশ্বরচন্দ্র বিদ্যাসাগরঃ
জন্মঃ ১৮২০ -> ১৮-৬=১২ | ২০+৭=২৭ -> ১২২৭ বঙ্গাব্দ
মৃত্যুঃ ১৮৯১ -> ১৮-৬=১২ | ৯১+৭=৯৮ -> ১২৯৮ বঙ্গাব্দ

বাংলা সাল থেকে ইংরেজি সাল বের করার নিয়মঃ
প্রথম অর্ধেক +৬, শেষ অর্ধেক -৭

রবীন্দ্রনাথ ঠাকুরঃ
জন্মঃ ১২৬৮ -> ১২+৬=১৮ | ৬৮-৭=৬১ -> ১৮৬১ বঙ্গাব্দ
মৃত্যুঃ ১৩৪৮ -> ১৩+৬=১৯ | ৪৮-৭=৪১ -> ১৯৪১ বঙ্গাব্দ
